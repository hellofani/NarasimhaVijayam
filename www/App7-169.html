<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" rel="prev" href="App7-168.html"> &#9668;</a><a href="App7-0_3.html"> ప్రహ్లాద చరిత్రము</a><a class="navbutton" style="float:right" rel="next" href="App7-170.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-169-సీ.</div>
     <div id="padyam">  <yati>క</yati>మలాక్షు నర్చించు&nbsp;<yati>క</yati>రములు కరములు;&nbsp; <br>  <yati>శ్రీ</yati>నాథు వర్ణించు&nbsp;<yati>జి</yati>హ్వ జిహ్వ;&nbsp; <br>  <yati>సు</yati>రరక్షకునిఁ జూచు&nbsp;<yati>చూ</yati>డ్కులు చూడ్కులు;&nbsp; <br>  <yati>శే</yati>షశాయికి మ్రొక్కు&nbsp;<yati>శి</yati>రము శిరము;&nbsp; <br>  <yati>వి</yati>ష్ణు నాకర్ణించు&nbsp;<yati>వీ</yati>నులు వీనులు;&nbsp; <br>  <yati>మ</yati>ధువైరిఁ దవిలిన&nbsp;<yati>మ</yati>నము మనము;&nbsp; <br>  <yati>భ</yati>గవంతు వలగొను&nbsp;<yati>ప</yati>దములు పదములు;&nbsp; <br>  <yati>పు</yati>రుషోత్తముని మీఁది&nbsp;<yati>బు</yati>ద్ధి బుద్ధి; <br>7-169.1-తే.<br>  <yati>దే</yati>వదేవుని చింతించు&nbsp;<yati>ది</yati>నము దినము;&nbsp; <br>  <yati>చ</yati>క్రహస్తునిఁ బ్రకటించు&nbsp;<yati>చ</yati>దువు చదువు;&nbsp; <br>  <yati>కుం</yati>భినీధవుఁ జెప్పెడి&nbsp;<yati>గు</yati>రుఁడు గురుఁడు;&nbsp; <br>  <yati>తం</yati>డ్రి! హరిఁ జేరు మనియెడి&nbsp;<yati>తం</yati>డ్రి తండ్రి. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  కమలాక్షున్  =నారాయణుని {కమలాక్షుడు - కమలముల వంటి అక్షుడు  (కన్నులుగలవాడు), విష్ణువు}; అర్చించు = పూడించెడి; కరములు = చేతులే; కరములు = చేతులు; శ్రీనాథున్ =నారాయణుని {శ్రీనాథుడు - శ్రీ (లక్ష్మీదేవికి)  నాథుడు (భర్త), విష్ణువు}; వర్ణించు = స్తోత్రముచేసెడి; జిహ్వ = నాలుకే; జిహ్వ = నాలుక; సురరక్షకునిన్ =నారాయణుని {సురరక్షకుడు - సుర (దేవతలకు) రక్షకుడు, విష్ణువు}; చూచు = చూచెడి; చూడ్కులు = చూపులే; చూడ్కులు = చూపులు; శేషశాయి = నారాయణుని {శేషశాయి - శేష (ఆదిశేషుని)పై శాయి (శయనించువాడు), విష్ణువు}; కిన్ = కి; మ్రొక్కు =నమస్కరించెడి; శిరము = తలయే; శిరము = తల; విష్ణున్ = నారాయణుని {విష్ణువు -సర్వమునందు వ్యాపించువాడు, హరి}; ఆకర్ణించు = వినెడి; వీనులు = చెవులే; వీనులు =చెవులు; మధువైరిన్ = నారాయణుని {మధువైరి - మధు యనెడి రాక్షసుని వైరి  (శత్రువు), విష్ణువు}; తవిలిన = లగ్నమైన; మనము = చిత్తమే; మనము = చిత్తము; భగవంతున్ =నారాయణుని; వలగొను = ప్రదక్షిణలుచేసెడి; పదములు = అడుగులే; పదములు = అడుగులు; పురుషోత్తముని = నారాయణుని {పురుషోత్తముడు - పురుషులందరిలోను  ఉత్తముడు, విష్ణువు}; మీది = మీదగల; బుద్ధి = తలపే; బుద్ధి = తలపు.&nbsp;<br>  దేవదేవుని  =నారాయణుని {దేవదేవుడు - దేవుళ్ళకే దేవుడు, విష్ణువు}; చింతించు = ధ్యానించు; దినము = రోజే; దినము = రోజు; చక్రహస్తుని = నారాయణుని {చక్రహస్తుడు - చక్రాయుధముహస్తుడు (చేతిలోగలవాడు), విష్ణువు}; చదువు = చదువే; చదువు = చదువు; కుంభినీధవున్ = నారాయణుని {కుంభునీధనువు - కుంభినీ (భూదేవి కి)  (వరాహాతారమున) ధవుడు (భర్త), విష్ణువు}; చెప్పెడి = చెప్పెడి; గురుడు = గురువే; గురుడు = గురువు; తండ్రి =తండ్రి; హరిన్ = నారాయణుని; చేరుము = చేరుము; అనియెడి = అనెడి; తండ్రి =తండ్రియే; తండ్రి = తండ్రి.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  నాన్న  గారు! కమలా వంటి కన్నులు కల ఆ విష్ణుమూర్తిని  పూజిస్తేనే అవి చేతులు; లేకపోతే చేతులు, చేతులు కావు; శ్రీపతి అయిన విష్ణుదేవుని స్త్రోత్రము  చేస్తేనే నాలుక అనుటకు అర్హమైనది; కాకపోతే ఆ నాలుకకు సార్థకత లేదు; దేవతలను కాపాడే ఆ హరిని చూసేవి మాత్రమే చూపులు; ఇతరమైన చూపులకు విలువ లేదు; ఆదిశేషుని పానుపుగా కల ఆ నారాయణునకు మ్రొక్కేది మాత్రమే శిరస్సు; మిగిలిన శిరస్సులకు విలువ లేదు; విష్ణు కథలు వినే చెవులే చెవులు; మధు అనే రాక్షసుని చంపిన హరి యందు  లగ్నమైతేనే చిత్త మనవలెను; పరమ భగవంతుడైన ఆయనకు ప్రదక్షిణము చేసేవి  మాత్రమే పాదాలు; మిగతావి పాదాలా? కాదు. పురుషోత్తము డైన ఆయనను భావించే బుద్ధే  బుద్ధి; లేకపోతే అది సద్భుద్ధి కాదు; ఆ  దేవుళ్లకే  దేవుడైన విష్ణుమూర్తిని తలచు దినమే సుదినము;  చక్రాయుధం  ధరించు ఆ నారాయణుని గాథలు విశదపరుచు చదువు మాత్రమే  సరైన చదువు; భూదేవి భర్త అయిన గోవిందుని గురించి బోధించే వాడే గురువు; విష్ణుమూర్తిని సేవించమని చెప్పే తండ్రే  తండ్రి కాని ఇతరులు తండ్రులా? కాదు;  నాన్నగారు!  దేహి శరీరంలోని చేతులు, నాలుక, కళ్ళు,  శిరస్సు, చెవులు,  చిత్తం, పాదాలు,  బుద్ధి  ఒకటేమిటి? సమస్తమైన అవయవాలు విష్ణు భక్తిలో పరవశమై పవిత్రం కావలసిందే.  లేకపోతే అతడు భగవంతుని విషయంలో కృతఘ్నుడే.  ప్రతి  రోజూ, ప్రతి చదువూ శ్రీ హరి  స్మరణలతో పునీతం కావలసిందే. ప్రతి గురువూ,  ప్రతి  తండ్రీ నారాయణ భక్తిని బోధించాల్సిందే. అవును లోకైకరక్షాకరు డైన విష్ణుమూర్తికి అంకితం గాని దేనికి  సార్థకత లేదు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
