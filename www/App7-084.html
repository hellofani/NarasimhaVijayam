<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" rel="prev" href="App7-083.html"> &#9668;</a><a href="App7-0_3.html"> బ్రహ్మవరములిచ్చుట</a><a class="navbutton" style="float:right" rel="next" href="App7-085.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-84-వ.</div>
     <div id="padyam">  అని  పలికి వనమక్షికాపిపీలికా భక్షితం బైన  రక్షోవిభుని దేహంబు మీఁదం గమండలు జలంబులు  ప్రోక్షించిన  న ద్దానవేంద్రుండు గమలాసన కరకమల కమనీయ కనకమయ దివ్యామోఘ కమండలు నిర్గత నిర్మల నీరధారా బిందుసందోహ  సంసిక్త సకలాంగుం డయి తపంబు చాలించి సాంద్ర  కీచక  సంఘాత సంఛాదిత వామలూరుమధ్యంబు వెలువడి మహా ప్రభావ బల సౌందర్య తారుణ్య సహితుండును, వజ్రసంకాశ దేహుండును, దప్తసువర్ణ వర్ణుండును నై నీరసేంధననికర  నిర్గత వహ్నియునుం బోలె వెలుంగుచుం జనుదెంచి. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  అని = అని;  పలికి =  చెప్పి;  వన = అడవి;  మక్షికా = ఈగలు;  పిపీలికా = చీమలచేతను;  భక్షితంబు =  పీకబడినది;  ఐన = అయిన;  రక్షోవిభుని = హిరణ్యకశిపుని  {రక్షోవిభుడు  - రక్షః (రాక్షసులకు)  విభుడు (ప్రభువు), హిరణ్యకశిపుడు};  దేహంబు = శరీరము;  మీదన్ = పైన;  కమండలు = కమండలములోని;  జలంబులు = నీరు;  ప్రోక్షించినన్ = జల్లగా;  ఆ = ఆ;  దానవేంద్రుండు =  హిరణ్యకశిపుడు {దానవేంద్రుడు  - దానవ (రాక్షసుల)కు ఇంద్రుడు (ప్రభువు), హిరణ్యకశిపుడు};  కమలాసన = బ్రహ్మదేవుని {కమలాసనుడు - కమలమును ఆసనముగా  కలవాడు,  బ్రహ్మదేవుడు};  కర = చేతులు యనెడి;  కమల = పద్మముల;  కమనీయ = అందమైన;  కనకమయ = బంగారపు;  దివ్య = దివ్యమైన;  అమోఘ = వ్యర్థముకాని,  తిరుగులేని;  కమండలు =  కమండలమునుండి;  నిర్గత = వెలువడిన;  నిర్మల = స్వచ్ఛమైన;  నీర = నీటి;  ధారా =  ధారలయొక్క;  బిందు = చుక్కల;  సందోహ = సమూహములచే;  సంసిక్త = తడసిన;  సకల = సర్వ;  అంగుండు = అవయవములుగలవాడు;  అయి = ఐ;  తపంబున్ = తపస్సును;  చాలించి = ఆపివేసి;  సాంద్ర = దట్టమైన;  కీచక = వెదురుపొదల;  సంఘాత = సమూహములచే;  సంఛాదిత = కప్పబడిన;  వామలూరు = పుట్ట;  మధ్యంబు = నడుమనుండి;  వెలువడి = బయటకొచ్చి;  మహా = గొప్ప;  ప్రభావ = మహిమ;  బల = శక్తి;  సౌందర్య = అందము;  తారుణ్య = ప్రాయములతో;  సహితుండును  = కూడినవాడు;  వజ్ర = వజ్రముతో;  సంకాశ = పోల్చదగిన;  దేహుండును = శరీరముగలవాడు;  తప్త = పుటముపెట్టిన;  సువర్ణ = బంగారపు;  వర్ణుండును = రంగు మేను  గలవాడు; ఐ =  అయ్యి;  నీరస = ఎండిన,  తడిలేని;  ఇంధన = కట్టెలనుండి;  నిర్గత = వెలువడిన;  వహ్నియున్ = అగ్ని;  పోలెన్ = వలె;  వెలుంగుచున్ = ప్రకాశించుచు;  చనుదెంచి =  వచ్చి. </div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  బ్రహ్మదేవుడు ఇలా  అని ఈగలు,  చీమలు కొరికిన ఆ రాక్షసరాజు  హిరణ్యకశిపుని శరీరంపై కమండలంలోని నీళ్ళు చిలకరించాడు. అతను తపస్సు చాలించి,  ఆ దట్టమైన వెదురుపొదలతో  నిండిన పుట్టలోంచి బయటకు వచ్చాడు. ఆ కమండలం సామాన్యమైనదా. అది పద్మాసనుడు తన హస్తపద్మాలతో  పట్టుకొనే బహు దివ్యమైన  బంగారు కమండలం. అంతటి అమోఘమైన కమండలం లోంచి వెలువడిన  నీటి బిందువులతో అతను  తడిసాడు. గొప్ప తేజస్సు, బలం, సౌందర్యం, యౌవనం  సంతరించుకున్నాడు. అతని దేహం  వజ్రంలా దృఢంగా అయింది. పుటంపెట్టిన బంగారంలా  మెరిసిపోతోంది. అలా అతను  ఎండిన కట్టెలలోనుండి వచ్చే మంటలలా ఉజ్వలంగా మెరిసిపోతున్నాడు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
