<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-149.html"> &#9668;<a href="App7-0_3.html"> ప్రహ్లాద చరిత్రము</a><a class="navbutton" style="float:right" href="App7-151.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-150-సీ.</div>
     <div id="padyam">  <yati>మం</yati>దార మకరంద&nbsp;<yati>మా</yati>ధుర్యమునఁ దేలు;&nbsp; <br>  <yati>మ</yati>ధుపంబు బోవునే&nbsp;<yati>మ</yati>దనములకు?&nbsp; <br>  <yati>ని</yati>ర్మల మందాకి<yati>నీ</yati>&nbsp;వీచికలఁ దూఁగు;&nbsp; <br>  <yati>రా</yati>యంచ జనునె త<yati>రం</yati>గిణులకు?&nbsp; <br>  <yati>ల</yati>లిత రసాలప<yati>ల్ల</yati>వ ఖాదియై చొక్కు;&nbsp; <br>  <yati>కో</yati>యిల చేరునే&nbsp;<yati>కు</yati>టజములకుఁ?&nbsp; <br>  <yati>బూ</yati>ర్ణేందు చంద్రికా&nbsp;<yati>స్ఫు</yati>రితచకోరక;&nbsp; <br>  <yati>మ</yati>రుగునే సాంద్ర నీ<yati>హా</yati>రములకు? <br>7-150.1-తే.<br>  <yati>నం</yati>బుజోదర దివ్యపా<yati>దా</yati>రవింద <br>  <yati>చిం</yati>తనామృతపానవి<yati>శే</yati>షమత్త <br>  <yati>చి</yati>త్త మేరీతి నితరంబుఁ&nbsp;<yati>జే</yati>రనేర్చు?&nbsp; <br>  <yati>వి</yati>నుతగుణశీల! మాటలు&nbsp;<yati>వే</yati>యు నేల?&quot; </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  మందార  = మందారముయొక్క; మకరంద = పూతేనెయొక్క; మాధుర్యమునన్ = తీయదనమునందు; తేలు = ఓలలాడెడి; మధుపంబు = తుమ్మెద; పోవునే = వెళుతుందా; మదనముల = ఉమ్మెత్తపూల; కున్ = కు; నిర్మల = స్వచ్ఛమైన; మందాకినీ = గంగానదియొక్క; వీచికలన్ = తరంగములందు; తూగు =ఊగెడి; రాయంచ = రాజ హంస; చనునె = పోవునా; తరంగిణుల్ = (సాధారణ) ఏరుల; కున్ = కు; లలిత = చక్కటి; రసాల = మామిడి; పల్లవ = చిగుర్లను; ఖాది = తిరుగునది; ఐ =అయ్యుండి; చొక్కు = మైమరచెడి; కోయిల = కోయిల; చేరునే = దగ్గరకు వచ్చునా ఏమి; కుటజముల = కొండమల్లె, కొడిసెచెట్ల; కున్ = కు; పూర్ణేందు = నిండుజాబిల్లి; చంద్రికా = వెన్నల; స్పురిత = స్పందించెడి; చకోరకము = వెన్నెలపులుగు; అరుగునే =వెళ్లునా ఏమి; సాంద్ర = దట్టమైన; నీహారముల్ = మంచుతెరల; కున్ = కు; అంబుజోదర =నారాయణుని {అంబుజోదరుడు - అంబుజము (పద్మము) ఉదరుడు  (పొట్టనగలవాడు), విష్ణువు}.&nbsp;<br>  దివ్య  = దివ్యమైన; పాద = పాదములనెడి; అరవింద = పద్మముల; చింతనా = ధ్యానము యనెడి; అమృత = అమృతమును; పాన = తాగుటచే; విశేష = మిక్కలిగా; మత్త = మత్తెక్కిన; చిత్తము = మనసు; ఏ = ఏ; రీతిన్ = విధముగ; ఇతరము = వేరొంటిని; చేరన్ = చేరుటను; నేర్చున్ = చేయగలదా ఏమి; వినుత = స్తుతింపదగిన; గుణ = సుగుణములుగల; శీల = వర్తనగలవాడ; మాటలు = మాటలుచెప్పుట; వేయున్ = అనేకము; ఏలన్ = ఎందులకు.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  సుగుణాలతో  సంచరించే ఓ గురూత్తమా! మందార పూలలోని మకరందం  త్రాగి మాధుర్యం అనుభవించే తుమ్మెద,  ఉమ్మెత్త పూల కేసి పోతుందా? రాజహంస స్వచ్చమైన ఆకాశగంగా నదీ తరంగాలపై  విహరిస్తుంది కాని వాగులు వంకలు దగ్గరకు వెళ్ళదు కదా? తీపి మామిడి చెట్ల లేత చిగుళ్ళు తిని పులకించిన కోయిల పాటలు పాడుతుంది తప్ప  కొండ మల్లెల వైపు పోతుందా? చకోర పక్షి నిండు పున్నమి పండువెన్నెలలో  విహరిస్తుంది కాని దట్టమైన మంచు తెరల వైపునకు వెళ్తుందా?  చెప్పండి.  అలాగే పద్మనాభస్వామి విష్ణుమూర్తి దివ్యమైన పాదపద్మాలను ధ్యానించటం అనే అమృతం గ్రోలటంలో మాత్రమే  నా మనసు పరవశించి ఆనందం పొందుతుంది.  వెయ్యి  మాటలు ఎందుకు లెండి, హరిపాదాయత్త మైన నా చిత్తం  ఇతర విషయాల పైకి ఏమాత్రం పోవటం లేదు.&rdquo;&nbsp;<br>  (ఈ పద్య రత్నంఅమూలకం; సహజ కవి స్వకీయం; అంటే మూల వ్యాస భాగవతంలో లేనిది; పోతన స్వంత కృతిమరియు పరమ భాగవతులు ప్రహ్లాదుని, పోతన కవీంద్రుని మనోభావాల్ని, నమ్మిన భక్తిసిద్ధాంతాల్ని కలగలిపిన పద్యరత్నమిది.  ఇలా ఈ ఘట్టంలో అనేక సందర్భాలలో, బమ్మెరవారు అమృతాన్ని సీసాల నిండా నింపి  తెలుగులకు అందించారు.)</div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
