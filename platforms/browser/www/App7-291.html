<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-290.html"> &#9668;<a href="App7-0_3.html"> నృసింహరూపావిర్భావము</a><a class="navbutton" style="float:right" href="App7-292.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-291-సీ.</div>
     <div id="padyam">  <yati>పం</yati>చాననోద్ధూత&nbsp;<yati>పా</yati>వకజ్వాలలు;&nbsp; <br>  <yati>భూ</yati>నభోంతరమెల్లఁ&nbsp;<yati>బూ</yati>రితముగ;&nbsp; <br>  <yati>దం</yati>ష్ట్రాంకురాభీల&nbsp;<yati>ధ</yati>గధగాయితదీప్తి;&nbsp; <br>  <yati>న</yati>సురేంద్రు నేత్రము&nbsp;<yati>లం</yati>ధములుగఁ;&nbsp; <br>  <yati>గం</yati>టకసన్నిభో<yati>త్క</yati>ట కేసరాహతి;&nbsp; <br>  <yati>న</yati>భ్రసంఘము భిన్న<yati>మై &nbsp;</yati>చలింపఁ;&nbsp; <br>  <yati>బ్ర</yati>ళయాభ్రచంచలా<yati>ప్ర</yati>తిమ భాస్వరములై;&nbsp; <br>  <yati>ఖ</yati>రనఖరోచులు&nbsp;<yati>గ్ర</yati>మ్ముదేర; <br>7-291.1-తే.<br>  <yati>స</yati>టలు జళిపించి గర్జించి&nbsp;<yati>సం</yati>భ్రమించి <br>  <yati>దృ</yati>ష్టి సారించి బొమలు బం<yati>ధిం</yati>చి కెరలి <br>  <yati>జి</yati>హ్వ యాడించి లంఘించి&nbsp;<yati>చే</yati>త నొడిసి <br>  <yati>ప</yati>ట్టె నరసింహుఁ డా దితి<yati>ప</yati>ట్టి నధిప! </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  పంచ =  విప్పారిన; ఆనన = ముఖమునుండి; ఉద్ధూత = పుట్టిన; పావక = అగ్ని; జ్వాలలు = మంటలు; భూ = భూమి; నభస్ = ఆకాశము; అంతరము = మధ్యభాగము; ఎల్లన్ = అంతటిని; పూరితంబు = నిండినది; కన్ = కాగా; దంష్ట్రా = కోఱల; అంకుర = మొలకల యొక్క; అభీల = భయంకరమైన; ధగధగాయిత =ధగధగలాడెడి; దీప్తిన్ = ప్రకాశముచేత; అసుర = రాక్షస; ఇంద్రు = ప్రభువు యొక్త; నేత్రములు = కన్నులు; అంధములు = గుడ్డివి; కన్ = కాగా; కంటక = ముండ్ల; సన్నిభ =వంటి; ఉత్కట = వాడియైన, నిక్కిన; కేసర = రోమముల, జూలు; ఆహతిన్ = తాకిడికి; అభ్ర = మేఘముల; సంఘము = సమూహము; భిన్నము = విరిసినది; ఐ = అయ్యి; చలింపన్ = తిరుగగా; ప్రళయ = ప్రళయకాలపు; అభ్ర = మేఘముల యందలి; చంచలా = మెరపులకు; ప్రతిమ = సాటిరాగల; భాస్వరములు = కాంతులుగలవి; ఐ = అయ్యి; ఖర = వాడి; నఖర = గోళ్ళ యొక్క; రోచులు =కాంతులు; కమ్ముదేరన్ = వ్యాపింపగా.&nbsp;<br>  సటలు  = జూలు; జళిపించి = జాడించి; గర్జించి = గర్జించి {గర్జన - సింహపు అరుపు}; సంభ్రమించి =చెలరేగి; దృష్టి = చూపు; సారించి = నిగిడించి; బొమలు = కనుబొమలు; బంధించి =ముడివేసి; కెరలి = విజృంభించి; జిహ్వ = నాలుక; ఆడించి = ఆడించి; లంఘించి =పైకురికి, దూకి; చేతన్ = చేతితో; ఒడిసిపట్టెన్ = ఒడుపుగాపట్టుకొనెను; నరసింహుండు = నరసింహుడు; ఆ = ఆ; దితిపట్టిన్ = హిరణ్యకశిపుని; అధిపా = రాజా.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  ఉగ్ర  నరసింహస్వామి యొక్క సింహముఖం నుండి జనించిన ఉచ్ఛ్వాస, నిశ్వాసాలలో వెలువడిన అగ్నిజ్వాలలతో భూమ్యాకాశాలు నిండిపోయాయి. ఆయన కోరల ధగ  ధగ కాంతులు హిరణ్యకశిప రాక్షసుని  నేత్రాలకు  మిరుమిట్లు గొలిపి అంధుణ్ణి చేశాయి. ముళ్ళల్లా ఉన్న ఆయన కేసరాల విదలింపులకు ఆకాశంలోని మేఘపంక్తులు  చెల్లాచెదరైపోయాయి. ఆ నరహరి కాలిగోరుల నుండి వెలువడే తీక్షణములైన కాంతులు, ప్రళయకాలపు మేఘాలలోని మెరుపు తీగలలా మెరుస్తున్నాయి. ఆ నారసింహుడు అదను చూసి  జటలు ఝళిపించాడు, ఒక్కసారిగా గర్జించి హుంకరించాడు, కనుబొమలు ముడిచి తీక్షణంగా వీక్షించాడు, ఆ ఉగ్రమూర్తి వికృతంగా తన నాల్కను ఆడించి, ఆ రాక్షసుడిపై విజృంభించి దూకి ఒడిసి  పట్టుకున్నాడు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
