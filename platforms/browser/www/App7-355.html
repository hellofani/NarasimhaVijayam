<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-354.html"> &#9668;<a href="App7-0_3.html"> ప్రహ్లాదుడు స్తుతించు</a><a class="navbutton" style="float:right" href="App7-356.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-355-మ.</div>
     <div id="padyam">  <yati>ఖ</yati><prasa>ర</prasa>దంష్ట్రా భ్రుకుటీ సటా నఖయు  ను<yati>గ్ర</yati>ధ్వానయున్ రక్త కే <br>  <yati>స</yati><prasa>ర</prasa>యున్ దీర్ఘతరాంత్రమాలికయు భా<yati>స్వ</yati>న్నేత్రయున్నైన నీ <br>  <yati>న</yati><prasa>ర</prasa>సింహాకృతిఁ జూచి నే వెఱవఁ బూ<yati>ర్ణ</yati>&nbsp;క్రూర దుర్వార దు <br>  <yati>ర్భ</yati><prasa>ర&nbsp;</prasa>సంసారదవాగ్నికిన్ వెఱతు నీ&nbsp;<yati>పా</yati>దాశ్రయుం జేయవే. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  ఖర =  వాడియైన; దంష్ట్రా = కోరలు; భ్రుకుటి = బొమముడి; సటా = జటలు; నఖయును = గోరులు; ఉగ్ర =భయంకరమైన; ధ్వానయున్ = ధ్వనికలది; రక్త = రక్తమంటిన; కేసరయున్ = జూలుగలది; దీర్ఘతర = మిక్కలి పోడవైన {దీర్ఘము - దీర్ఘతరము - దీర్ఘతమము}; ఆంత్ర = పేగులు; మాలికయున్ = మాలలుగలది; భాస్వత్ = వెలుగుతున్న; నేత్రయున్ = కన్నులుగలది; ఐనన్ =అయిన; ఈ = ఈ; నరసింహ = నరసింహుని; ఆకృతిన్ = ఆకారమును; చూచి = చూసి; నేన్ =నేను; వెఱవన్ = బెదరను; పూర్ణ = పూర్తిగ; క్రూర = క్రూరమైన; దుర్వార = దాటరాని; దుర్భర = భరింపరాని; సంసార = సంసారము యనెడి; దావాగ్ని = కార్చిచ్చున; కిన్ = కు; వెఱతు = బెదరెదను; నీ = నీ యొక్క; పాద = పాదములను; ఆశ్రయున్ =ఆశ్రయించినవానినిగా; చేయవే = చేయుము.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  ప్రభూ!  భీకరమైన కోరలూ,  కనుబొమలూ, జటలూ,  గోళ్ళూ, భీషణ ధ్వనులు, రక్త రంజితమైన కేసరాలూ, మెడలో పొడవుగా వ్రేలాడుతున్న దండల్లా ఉన్న  ప్రేగులూ తోటి పరమ భీకరమైన నీ ఉగ్రనరసింహ  రూపం  చూసి నేను ఏమాత్రం భయపడను. కానీ పూర్తిగా క్రూరమైనదీ, భయంకరమైనదీ, భరింపరానిదీ, నికృష్టమైనది అయిన సంసారమనే దావాగ్నిని  చూసి మాత్రం బెదిరిపోతున్నాను. కరుణించి నీ  చరణసన్నిధిలో నాకు ఆశ్రయం ప్రసాదించు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
