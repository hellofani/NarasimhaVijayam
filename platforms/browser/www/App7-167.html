<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-166.html"> &#9668;<a href="App7-0_3.html"> ప్రహ్లాద చరిత్రము</a><a class="navbutton" style="float:right" href="App7-168.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-167-మ.</div>
     <div id="padyam">  <yati>త</yati><prasa>ను</prasa>హృద్భాషల సఖ్యమున్ శ్రవణమున్&nbsp;<yati>దా</yati>సత్వమున్ వందనా <br>  <yati>ర్చ</yati><prasa>న</prasa>ముల్ సేవయు నాత్మలో  నెఱుకయున్&nbsp;<yati>సం</yati>కీర్తనల్ చింతనం <br>  <yati>బ</yati><prasa>ను&nbsp;</prasa>నీ తొమ్మిది భక్తిమార్గముల స<yati>ర్వా</yati>త్మున్ హరిన్ నమ్మి స <br>  <yati>జ్జ</yati><prasa>నుఁ</prasa>డై యుండుట భద్రమంచుఁ దలతున్&nbsp;<yati>స</yati>త్యంబు దైత్యోత్తమా! </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  తనుహృద్భాషల  =మనోవాక్కాయముల; సఖ్యమున్ = శుద్ధితో; శ్రవణమున్ = వినుటలు; దాసత్వమున్ =సేవించుటలు; వందన = నమస్కరించుటలు; అర్చనముల్ = పూజించుటలు; సేవయున్ =పరిచర్యలుచేయుట; ఆత్మ = మనసు; లోన్ = అందు; ఎఱుకయున్ = సదసద్వివేకము; సంకీర్తనల్ = కీర్తనలు పాడుట; చింతనంబున్ = ధ్యానము; అను = అనెడి; ఈ = ఈ; తొమ్మిది =తొమ్మిది(9) {నవవిధభక్తి - 1సఖ్యము 2శ్రవణము 3దాసత్వము 4వందనము 5అర్చనము 6సేవ 7ఆత్మలోననెరుక 8సంకీర్తనము 9చింతనము}; భక్తి = భక్తియొక్క; మార్గములన్ =విధానములతో; సర్వాత్మున్ = నారాయణుని {సర్వాత్ముడు - సర్వస్వరూపి, విష్ణువు}; హరిన్ = నారాయణుని; నమ్మి = నమ్మి; సజ్జనుడు = సాధుస్వభావి; ఐ = అయ్యి; ఉండుట =ఉండుట; భద్రము = శ్రేయము; అంచున్ = అనుచు; తలతున్ = తలచెదను; సత్యంబు = నిజముగ; దైత్యోత్తమా = రాక్షసులలో ఉత్తముడా.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  రాక్షసరాజా!  భక్తి మార్గాలు తొమ్మిది; అవి సఖ్యం,  శ్రవణం, దాస్యం,  వందనం, అర్చనం,  సేవనం, ఆత్మనివేదనం, కీర్తనం,  చింతనం; ఈ నవ విధ భక్తులు అనే తొమ్మిది భక్తి  మార్గాలను మనోవాక్కాయకర్మల (మనస్సు చేత, మాట చేత,  క్రియ  చేత ఒకే విధంగా నెరవేరుస్తూ, త్రికరణసుద్ధిగా)  సర్వాంతర్యామి అయిన శ్రీహరిని నమ్మి ఉత్తముడుగా జీవించుట మానవులకు ఉత్తమం అని నాకు అనిపిస్తుంది.  ఇది కాక మరొక సత్యం నాకు కనబడుట లేదు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
