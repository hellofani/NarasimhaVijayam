<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" rel="prev" href="App7-041.html"> &#9668;</a><a href="App7-0_3.html"> సుయజ్ఞోపాఖ్యానము</a><a class="navbutton" style="float:right" rel="next" href="App7-043.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-42-శా.</div>
     <div id="padyam">  <yati>స్ర</yati><prasa>స్తా</prasa>కంపిత కేశబంధములతో&nbsp;<yati>సం</yati>ఛిన్నహారాళితో <br>  <yati>హ</yati><prasa>స్తా</prasa>బ్జంబులు సాఁచి  మోఁదికొనుచున్&nbsp;<yati>హా &nbsp;</yati>నాథ!  యంచున్ బహు <br>  <yati>ప్ర</yati><prasa>స్తా</prasa>వోక్తులతోడ నేడ్చిరి వగం&nbsp;<yati>బ్రా</yati>ణేశు పాదంబుపై <br>  <yati>న</yati><prasa>స్తో</prasa>క స్తనకుంకమారుణ వికీ<yati>ర్ణా</yati>స్రంబు వర్షించుచున్. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  స్రస్తా  = జారిపోయి; ఆకంపిత = పొరలుచున్న; కేశబంధముల్ = కొప్పులు; తోన్ = తోటి; సంఛిన్న = తెగిపోయిన; హార = హారముల; ఆవళి = సమూహము; తోన్ = తోటి; హస్తా = చేతులు యనెడి; అబ్జంబులు =పద్మములు; సాచి = చాచి; మోదికొనుచున్ = రొమ్ముపైకొట్టుకొనుచు; హా = అయ్యో; నాథ =మగడా; అంచున్ = అనుచు; బహు = అనేకమైన; ప్రస్తావ = ప్రస్తావించెడి; ఉక్తుల =పలుకులు; తోడన్ = తోటి; ఏడ్చిరి = దుఃఖించిరి; వగన్ = శోకముతో; ప్రాణేశు = మగని {ప్రాణేశుడు - ప్రాణములకు ఈశుడు (ప్రభువు), భర్త}; పాదాల = పాదముల; పైన్ = మీద; అస్తోక = విస్తారమైన; స్తన = చనులయందలి; కుంకుమ = కుంకుమచే; అరుణ = ఎర్రబారి; వికీర్ణ = జారుతున్న; అస్రంబున్ = కన్నీళ్ళను; వర్షించుచున్ = కురియుచు.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  ఆ  రాజు కాంతలు తలలు బాదుకుని ఏడుస్తున్నారు. వారి సుందరమైన  కేశ బంధాలు జారిపోయి చిందర వందరలు  అయిపోయాయి.  కంఠాలలోని హారాలు తెగిపోయాయి. చేతులు చాచి గుండెలు బాదుకుంటూ &ldquo;నాథా! హా నాథా!&rdquo; అంటూ ఆర్తనాదాలు చేస్తున్నారు.  ఆపుకోలేని దుఃఖంతో భర్త పాదాలపై పడి గత  స్మృతుల  తలచుకుంటూ విలపిస్తున్నారు. కన్నీరు కాలువలు కట్టి పాలిండ్లపై పడి ప్రాకి కుంకుమ లేపనం కరిగి  ప్రవహిస్తుండగా, కన్నీరు మున్నీరుగా  రోదిస్తున్నారు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
