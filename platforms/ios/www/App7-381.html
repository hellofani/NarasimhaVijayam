<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-380.html"> &#9668;<a href="App7-0_3.html"> ప్రహ్లాదుడు స్తుతించు</a><a class="navbutton" style="float:right" href="App7-382.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-381-సీ.</div>
     <div id="padyam">  <yati>దే</yati>వదేవాఖిల<yati>దే</yati>వేశ! భూతభా;&nbsp; <br>  <yati>వ</yati>న! వీఁడు నా చేత&nbsp;<yati>వ</yati>రముపడసి <br>  <yati>మ</yati>త్సృష్టజనులచే&nbsp;<yati>మ</yati>రణంబు నొందక;&nbsp; <br>  <yati>మ</yati>త్తుఁడై సకలధ<yati>ర్మ</yati>ములుఁ జెఱచి <br>  <yati>నేఁ</yati>డు భాగ్యంబున&nbsp;<yati>నీ</yati>చేత హతుఁ డయ్యెఁ;&nbsp; <br>  <yati>గ</yati>ల్యాణ మమరె లో<yati>క</yati>ముల కెల్ల <br>  <yati>బా</yati>లు నీతని మహా<yati>భా</yati>గవతశ్రేష్ఠుఁ;&nbsp; <br>  <yati>బ్ర</yati>తికించితివి మృత్యు&nbsp;<yati>భ</yati>యముఁ బాపి <br>7-381.1-తే.<br>  <yati>వ</yati>రముఁ గృపజేసితివి మేలు&nbsp;<yati>వా</yati>రిజాక్ష!&nbsp; <br>  <yati>నీ &nbsp;</yati>నృసింహావతారంబు&nbsp;<yati>ని</yati>ష్ఠతోడఁ <br>  <yati>ద</yati>గిలి చింతించువారలు&nbsp;<yati>దం</yati>డధరుని <br>  <yati>బా</yati>ధ నొందరు మృత్యువు&nbsp;<yati>బా</yati>రిఁ పడరు. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  దేవదేవా  = నరసింహ{దేవదేవుడు - దేవుళ్ళకే  దేవుడు, హరి}; అఖిలదేవేశ = నరసింహ {అఖిలదేవేశుడు -ఎల్లదేవతలకు ఈశ్వరుడు, విష్ణువు}; భూతభావన = నరసింహ {భూతభావనుడు - సర్వజీవులనుకాపాడువాడు, విష్ణువు}; వీడు = ఇతడు; నా = నా; చేతన్ = నుండి; వరమున్ = వరములను; పడసి = పొంది; మత్ = నా యొక్క; సృష్టి = పుట్టింపబడిన; జనుల్ = వారి; చేన్ =వలన; మరణంబున్ = చావును; ఒందకన్ = పొందనని; మత్తుడు = గర్వించినవాడు; ఐ = అయ్యి; సకల = సర్వ; ధర్మములు = వేదధర్మములను; చెఱచి = పాడుచేసి; నేడు = ఈ దినమున; భాగ్యంబునన్ = అదృష్టబలమువలన; నీ = నీ; చేతన్ = చేతిలో; హతుడు = మరణించినవాడు; అయ్యెన్ = కాగలిగెను; కల్యాణము = శుభములు; అమరెన్ = కలిగెను; లోకముల్ = లోకములు; ఎల్లన్ = అన్నిటికిని; బాలున్ = కుఱ్ఱవానిని; ఈతని = ఇతనిని; మహా = గొప్ప; భాగవత = విష్ణుభక్తులలో; శ్రేష్ఠున్ = ఉత్తముని; బ్రతికించితివి = కాపాడితివి; మృత్యు = మరణ; భయము = భయమును; పాసి = దూరముచేసి.&nbsp;<br>  వరమున్  = వరమును; కృపజేసితివి = దయతో యిస్తివి; మేలు = లెస్స, మంచిది; వారిజాక్ష = నరసింహ {వారిజాక్షుడు - వారిజ(పద్మమువంటి)  అక్షుడు(కన్నులుగలవాడు), విష్ణువు}; నీ = నీయొక్క; నృసింహ = నరసింహ; అవతారంబున్ = అవతారమును; నిష్ట = స్థిరమైన పూనిక; తోడన్ = తోటి; తగిలి = విడువక; చింతించు = మననముచేయు; వారలు = వారు; దండధరునిబాధన్ =యమయాతనలను {దండధరుడు - దండించుటను ధరించినవాడు, యముడు}; ఒందరు = పొందరు; మృత్యువు = మరణము; బారిన్ = వాతను; పడరు = పడరు.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  &ldquo;ఓ పద్మాక్షా! నరసింహావతారా! సర్వేశ్వరా! నీవు  దేవతోత్తము లందరి పైన దేవుడవు. ఈ హిరణ్యకశిపుడు నా చేత సృష్టించబడిన ప్రాణుల చేత చావని  విధంగా నా వల్ల వరం పొంది గర్వించాడు;  సకల  ధర్మాలను మంటగలిపాడు; ఈ రోజు అదృష్టవశాత్తు నీ  చేతిలో మరణం పొందాడు; లోకాలు అన్నిటికి మేలు కలిగింది. ఈ పిల్లాడు  ప్రహ్లాదుడు పరమ భాగవతశ్రేష్ఠుడు; ఇతనికి దయతో మృత్యుభయం లేకుండా వరం  ప్రసాదించావు. నీ నరసింహ అవతారాన్ని నిష్ఠతో ఉపాసించే వారు యముని వలన బాధలు బడరు; మృత్యుభయంపొందరు.&rdquo; </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
