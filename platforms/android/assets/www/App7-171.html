<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" rel="prev" href="App7-170.html"> &#9668;</a><a href="App7-0_3.html"> ప్రహ్లాద చరిత్రము</a><a class="navbutton" style="float:right" rel="next" href="App7-172.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-171-సీ.</div>
     <div id="padyam">  <yati>సం</yati>సారజీమూత&nbsp;<yati>సం</yati>ఘంబు విచ్చునే? ; <br>  <yati>చ</yati>క్రిదాస్యప్రభం<yati>జ</yati>నము లేక;&nbsp; <br>  <yati>తా</yati>పత్రయాభీల&nbsp;<yati>దా</yati>వాగ్ను లాఱునే? ; <br>  <yati>వి</yati>ష్ణుసేవామృత<yati>వృ</yati>ష్టి లేక;&nbsp; <br>  <yati>స</yati>ర్వంకషాఘౌఘ&nbsp;<yati>జ</yati>లరాసు లింకునే? ; <br>  <yati>హ</yati>రిమనీషా బడ<yati>బా</yati>గ్ని లేక;&nbsp; <br>  <yati>ఘ</yati>నవిప ద్గాఢాంధ<yati>కా</yati>రంబు లడగునే? ; <br>  <yati>ప</yati>ద్మాక్షునుతి రవి<yati>ప్ర</yati>భలు లేక; <br>7-171.1-తే.<br>  <yati>ని</yati>రుపమాపునరావృత్తి&nbsp;<yati>ని</yati>ష్కళంక <br>  <yati>ము</yati>క్తినిధిఁ గానవచ్చునే?&nbsp;<yati>ము</yati>ఖ్యమైన <br>  <yati>శా</yati>ర్ఙ్గకోదండచింతనాం<yati>జ</yati>నము లేక <br>  <yati>తా</yati>మరసగర్భునకు నైన&nbsp;<yati>దా</yati>నవేంద్ర!&quot; </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  సంసార  = సంసారముయనెడి; జీమూత = మబ్బుల; సంఘంబు = సమూహము; విచ్చునే = విడిపోవునా ఏమి; చక్రి =నారాయణుని; దాస్య = కైంకర్యము యనెడి; ప్రభంజనము = పెనుగాలి; లేక = లేకుండగ; తాపత్రయ = తాపత్రయములు యనెడి {తాపత్రయము - 1ఆధ్యాత్మికము 2ఆదిభౌతికము 3అధిదైవికము అనెడి బాధలు}; ఆభీల = భయంకరమైన; దావాగ్నులు = కారుచిచ్చులు; ఆఱునే =ఆరిపోవునా ఏమి; విష్ణు = నారాయణుని; సేవా = సేవ యనెడి; అమృత = అమృతపు; వృష్టి =వర్షము; లేక = లేకుండగ; సర్వంకష = ఎల్లెడలను నిండిన; అఘ = పాపముల; ఓఘ =సముదాయములనెడి; జలరాసులు = సముద్రములు; ఇంకునే = ఇంకిపోవునా ఏమి; హరి =నారాయణుని; మనీషా = ప్రజ్ఞ యనెడి; బడబాగ్ని = బడబాగ్ని; లేక = లేకుండగ; ఘన =గొప్ప; విపత్ = ఆపదలనెడి; గాఢ = చిమ్మ; అంధకారంబుల్ = చీకటులు; అడగునే =నశించునా ఏమి; పద్మాక్షున్ = నారాయణుని {పద్మాక్షుడు - పద్మములను పోలెడి అక్షుడు (కన్నులుగలవాడు), విష్ణువు}; నుతి = స్తోత్రము యనెడి; రవి = సూర్యుని; ప్రభలు =కాంతులు; లేక = లేకుండగ.&nbsp;<br>  నిరుపమా  = సాటిలేని; అపునరావృత్తిన్ =  తిరిగిరానివిధమైన; నిష్కళంక = నిర్మలమైన; ముక్తినిధిన్ =మోక్షపదవిని; కానన్ = చూచుటకు; వచ్చునే = అలవియా ఏమి; ముఖ్యము = ముఖ్యము; ఐన =అయిన; సార్ఙ్గకోదండ = నారాయణుని {సార్ఙ్గకోదండడు - సార్ఙ్గ్యము యనెడి  ఖడ్గముకోదండము యనెడి విల్లు మొదలగు  ఆయుధములు గలవాడు, విష్ణువు}; చింతన = ధ్యానముయనెడి; అంజనము = కాటుక; లేక = లేకుండగ; తామరసగర్భున = బ్రహ్మదేవుని {తామరసగర్భుడు - పద్మమునందు పుట్టినవాడు, బ్రహ్మ}; కున్ = కు; ఐనన్ = అయినను; దానవేంద్ర = రాక్షసరాజా.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  రాక్షసేశ్వరా!  పెద్ద గాలి ప్రభంజనంలా విసరక పోతే, గుంపులు కట్టిన కారు మబ్బులు విడిపోవు  కదా. అలాగే చక్రధారి అయిన విష్ణుమూర్తి సేవ లేకుండా  సంసార బంధాలు తొలగిపోవు. శ్రీహరి  కైంకర్యం  అనే అమృతపు వాన జల్లు కురవక పోతే, సంసారాటవిలో చెలరేగే  తాపత్రయాలు అనే భయంకరమైన దావాగ్ని చల్లారదు. బడబాగ్ని ప్రజ్వల్లితే  సముద్రాలు కూడా ఇంకిపోతాయి.  అలాగే  శ్రీపతి చింతన ఉత్తేజమైతే సముద్రం లాగ అంతటా ఒరుసుకుంటూ ఉండే పాపులన్నీ పటాపంచలైపోతాయి. సూర్యుని కిరణాలు తాకితే  ఎంతటి చీకటి తెరలైనా విడిపోతాయి. అలాగే  కేశవ  కీర్తనతో ఎంతటి విపత్తులు చుట్టుముట్టినా విరిగిపోతాయి. మహా నిధులు గుప్తంగా ఉంటాయి. అంజనం ఉంటే వాటిని  కనుగొనగలం. (శార్ఙ్గం అనే ఖడ్గం కోదండం అనే  విల్లు  ధరిస్తాడు విష్ణువు.) విష్ణుభక్తి అనే అంజనం ఉంటే కాని నిర్మలమైన, నిరుపమానమైన, పునర్జన్మ లేని ముక్తి అనే పెన్నిధి  అందుకోవడం ఎవరికీ సాధ్యం కాదు.  నాన్నగారూ!  ఆఖరుకి ఆ బహ్మదేవుడికి అయినా సరే ఇది తప్ప మార్గాంతరం లేదు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
