<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-356.html"> &#9668;<a href="App7-0_3.html"> ప్రహ్లాదుడు స్తుతించు</a><a class="navbutton" style="float:right" href="App7-358.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-357-సీ.</div>
     <div id="padyam">  <yati>జ</yati>నులు దిక్పాలుర&nbsp;<yati>సం</yati>పదాయుర్విభ;&nbsp; <br>  <yati>వ</yati>ములు గోరుదురు భ<yati>వ్యం</yati>బు లనుచు;&nbsp; <br>  <yati>న</yati>వి యంతయును రోష<yati>హా</yati>సజృంభితమైన;&nbsp; <br>  <yati>మా</yati>తండ్రి బొమముడి&nbsp;<yati>మ</yati>హిమఁ జేసి <br>  <yati>వి</yati>హతంబులగు; నట్టి&nbsp;<yati>వీ</yati>రుండు నీ చేత;&nbsp; <br>  <yati>ని</yati>మిషమాత్రంబున&nbsp;<yati>నేఁ</yati>డు మడిసె;&nbsp; <br>  <yati>కా</yati>వున ధ్రువములు&nbsp;<yati>గా</yati>వు బ్రహ్మాదుల;&nbsp; <br>  <yati>శ్రీ</yati>విభవంబులు&nbsp;<yati>జీ</yati>వితములుఁ; <br>7-357.1-తే.<br>  <yati>గా</yati>లరూపకుఁ డగు నురు<yati>క్ర</yati>మునిచేత <br>  <yati>వి</yati>దళితములగు; నిలువవు;&nbsp;<yati>వే</yati>యు నేల? <br>  <yati>యి</yati>తర మే నొల్ల నీ మీఁది&nbsp;<yati>యె</yati>ఱుక గొంత <br>  <yati>గ</yati>లిగియున్నది గొలుతుఁ గిం<yati>క</yati>రుఁడ నగుచు. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  జనులు  = మానవులు; దిక్పాలురన్ =  దిక్పాలకాదులను {దిక్పాలకులు - 1ఇంద్రుడు (తూర్పునకు) 2అగ్ని(ఆగ్నేయము) 3యముడు (దక్షిణము) 4నిరృతి (నైరుతి) 5వరుణుడు (పడమర) 6వాయువు (వాయవ్యము) 7కుబేరుడు (ఉత్తరమునకు) 8ఈశానుడు (ఈశాన్యములకు) పాలకులు}; సంపద =సంపదలు, కలిమి; ఆయుర్ = జీవితకాలము; విభవములున్ = వైభవములను, ఇవిసౌఖ్యములవంటివి; కోరుదురు = కోరుచుందురు; భవ్యంబులు = గొప్పవి; అనుచున్ = అనుచు; అవి = అవి; అంతయున్ = అన్నియును; రోష = రోషపూరిత; హాస = నవ్వుచేత; విజృంభితము =చెలరేగినది; ఐన = అయిన; మా = మా యొక్క; తండ్రి = తండ్రి; బొమముడి =ముఖముచిట్లించినమాత్ర; మహిమన్ = ప్రభావము; చేసి = వలన; విహతంబులు = నష్టములు; అగున్ = అగును; అట్టి = అటువంటి; వీరుండు = శూరుడు; నీ = నీ; చేతన్ = వలన; నిమిష = రెప్పపాటుకాలము; మాత్రంబునన్ = మాత్రములోనే; నేడు = ఈ దినమున; మడిసె =మరణించెను; కావునన్ = అందుచేత; ధ్రువములు = నిత్యములు; కావు = కావు; బ్రహ్మ =బ్రహ్మదేవుడు; ఆదుల = మొదలగువారి; శ్రీ = సిరి; విభవంబులు = వైభవములు; జీవితములున్ = బతుకులు; కాల = కాలము; రూపకుడు = స్వరూపమైనవాడు; అగు = అయిన; ఉరుక్రముని = విష్ణుమూర్తి {ఉరుక్రముడు - ఉరు (గొప్ప) క్రముడు  (పరాక్రమముగలవాడు), విష్ణువు}; చేత = వలన.&nbsp;<br>  విదళితములు  =చీల్చబడినవి; అగున్ = అగును; నిలువవు = నిలబడవు; వేయున్ = అనేకమాటలు; ఏలన్ =ఎందుకు; ఇతరమున్ = మిగిలినవి ఏవియును; ఏన్ = నేను; ఒల్లన్ = ఒప్పుకొనను; నీ =నీ; మీది  = అందలి; ఎఱుక = వివేకము; కొంత = కొంచము; కలిగియున్నది = కలదు; కొలతున్ = కొలచెదను; కింకరుండను = సేవకుడను; అగుచు = అగుచు.</div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  ప్రజలు  సిరి సంపదలూ, ఆయురారోగ్యాలు, వైభవమూ వంటి వాటినే దివ్యమైనవి  అనుకుంటారు, వాటిని ఆశించి దిక్పాలకాదులను కొలుస్తారు. మా తండ్రి  హిరణ్యకశిపుడు కోపంతో చూసే కడగంటి చూపుతో  చెలరేగే  భృకుటి ముడి మాత్రం చేతనే, ఆ దిక్పాలురు వణికిపోతారు.  అంతటి మహాశూరుడు ఒక్క నిమిషంలో నీ చేతిలో ఇవాళ మరణించాడు.  కనుక బ్రహ్మాది రూపధారుల వైభవాలు, సిరిసంపదలు, జీవితాలు ఏవీ శాశ్వతాలు కావు. ఇవన్నీ  కాలరూపంలో మెదులుతుండే విష్ణుమూర్తీ! నీ చేతిలో  నశించిపోతాయి. ఇవేమీ నాకు వద్దు. నీ మీద కొద్దిగా భక్తి,  జ్ఞానం  కుదిరాయి.కాబట్టి, నేను నిత్యం సేవకుడిగా  నిన్ను సేవిస్తాను. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
