<!DOCTYPE html >
<head>
<meta http-equiv="Content-Type" content="text/html; charset=utf-8">
<title>తెభా-స్కం-7-1</title>
<link rel="stylesheet" type="text/css" href="css/styles.css" />
<script type="text/javascript" src="js/jquery-1.10.2.min.js"></script>
<script type="text/javascript" src="js/fontsize.js"></script>
<script type="text/javascript" src="js/toggle.js"></script>
</head>
<body>
    <div id="main">
    <div id="navigation">
     <a class="navbutton" style="float:left" href="App7-104.html"> &#9668;<a href="App7-0_3.html"> బ్రహ్మవరములిచ్చుట</a><a class="navbutton" style="float:right" href="App7-106.html">&#9658;  </a><br>
        <!--<div style="float:left"><a href="#" id="incfont" style="font-size:12px">అక్షరం+</a></div>
        <div style="float:right"><a href="#" id="decfont" style="font-size:12px">అక్షరం-</a></div>-->
    </div>
    <div id="contaner"><div id="pno">7-105-వ.</div>
     <div id="padyam">  ఇట్లు  సకల దిక్కులు నిర్జించి లోకైకనాయకుండై తన  యిచ్ఛాప్రకారంబున నింద్రియసుఖంబు లనుభవించుచుఁ దనియక శాస్త్రమార్గంబు నతిక్రమించి విరించి  వరజనిత దుర్వారగర్వాతిరేకంబున సుపర్వారాతి  యైశ్వర్యవంతుండై  పెద్దకాలంబు రాజ్యంబు జేయునెడ. </div>
 
   <a class="navbutton" style="width:90%" href="javascript: void(0);" onClick="toggle('teeka')">ప్రతిపదార్ధము </a>
        <div id="teeka">  ఇట్లు = ఈ విధముగ;  సకల = అన్ని;  దిక్కులు = దిక్కులు;  నిర్జించి = జయించి;  లోక = అఖిలలోకములకు;  ఏక  = ఒకడే;  నాయకుండు = నాయకుడు;  ఐ = అయ్యి;  తన = తన యొక్క;  ఇచ్ఛా = ఇష్టము;  ప్రకారంబునన్ = వచ్చినట్లు;  ఇంద్రియసుఖంబుల్ =  ఇంద్రియసుఖములను; అనుభవించుచు =  అనుభవించుచు;  తనియక = తృప్తిచెందక;  శాస్త్ర = శాస్త్రము;  మార్గంబు =  నిర్దేశించినవిధమును;  అతిక్రమించి = దాటి;  విరించి = బ్రహ్మదేవుడిచ్చిన;  వర =  వరములవలన;  జనిత = కలిగిన;  దుర్వార = దాటశక్యముగాని;  గర్వ = గర్వము;  అతిశయంబునన్  = పెరుగుటవలన;  సుపర్యారాతి = హిరణ్యకశిపుడు  {సుపర్యారాతి  - సపర్వులు (దేవతలు)కు ఆరాతి (శత్రువు), హిరణ్యకశిపుడు};  ఐశ్వర్యవంతుండు =  ఐశ్వర్యములుగలవాడు; ఐ =  అయ్యి;  పెద్ద = ఎక్కువ;  కాలంబు = కాలము;  రాజ్యంబున్ = రాజ్యము;  చేయున్ = చేసెడి;  ఎడన్ = సమయమునందు. </div>
    
   <a class="navbutton" style="width:90%" href="javascript: void(0);" onClick="toggle('bhavam')">భావము </a>
        <div id="bhavam">  ఈ విధంగా  దిక్కులన్నీ జయించి,  లోకాలు అన్నింటి పై  ఏకఛత్రాధిపత్యం సాధించాడు. తన ఇష్టానుసారం ఇంద్రియ సుఖాలను అనుభవిస్తున్నాడు. అయినా తృప్తి చెందటం లేదు.  బ్రహ్మదేవుడు ఇచ్చిన వరాలతో  మితిమీరిన గర్వంతో విర్రవీగుతూ శాస్త్రం చెప్పిన  మార్గం అతిక్రమించి మరీ  మెలగుతున్నాడు. ఈ విధంగా సకల ఐశ్వర్యాలతో తులతూగుతూ, హిరణ్యకశిపుడు పెద్ద కాలంగా రాజ్యం  చేయసాగాడు. అప్పుడు. </div>
    </div>
    <div id="footer">
     <a href="http://telugubhagavatam.org/?tebha&Skanda=7">తెలుగుభాగవతం.ఆర్గ్</a> సౌజన్యంతో
        </div>
  </div>
</body>
