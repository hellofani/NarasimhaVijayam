<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<title>తెభా-స్కం-7-1</title>
</head>
 <head>
<style type="text/css">
body {
 background-color: #CFC;
}
</style>
</head>  <body>
    <div "nav">
  <div style="background-color:#FC9; margin:0; padding-top:10px; padding-bottom:10px;" align="center"><a href="App7-002.html"> &#9668; వెనుక పుట </a>|<a href="App7-0_2.html">మొదటికి</a>|<a href="App7-4.html"> తరువాత పుట &#9658;  </a></div>
</div>  <div "p.no."><p style="text-align:left; color: rgb(51,51,51); font-size: 10px"; id="p.no.7-3-సీస పద్యము.">7-3-సీస పద్యము.</style></p></div><div "padyam"><p style="font-size: 15px">  &quot;<u>స</u>ర్వభూతములకు <u>స</u>ముఁడు నెచ్చెలి ప్రియుం; <br>  <u>డై</u>న వైకుంఠుఁ డ<u>నం</u>తుఁ డాద్యుఁ<u> </u><br>  <u>డిం</u>ద్రుని కొఱకు దై<u>త్యేం</u>ద్రుల నేటికి; <u> </u><br>  <u>వి</u>షముని కైవడి <u>వె</u>దకి చంపె? <u> </u><br>  <u>న</u>సురులఁ జంపంగ <u>న</u>మరులచేఁ దన, ;<u> </u><br>  <u>క</u>య్యెడి లాభ మిం<u>తై</u>నఁ గలదె? <u> </u><br>  <u>ని</u>ర్వాణనాథుండు <u>ని</u>ర్గుణుం డగు తన, ;<u> </u><br>  <u>క</u>సురుల వలని భ<u>యం</u>బుఁ బగయుఁ<u> </u></style></p></div>ఆ.<div "padyam"><p style="font-size: 15px">  <u>గ</u>లుగనేర వట్టి <u>ఘ</u>నుఁడు దైత్యులఁ జంపి<u> </u><br>  <u>సు</u>రులఁ గాచుచునికి <u>చో</u>ద్య మనుచు<u> </u><br>  <u>సం</u>శయంబు నాకు <u>జ</u>నియించె మునినాథ! <u> </u><br>  <u>ప్ర</u>జ్ఞమెఱసి తెలియఁ <u>బ</u>లుకవయ్య!&quot;<u> </u></style></p></div><script type="text/javascript">   function toggle(obj) {            var obj=document.getElementById(obj);           if (obj.style.display == "block") obj.style.display = "none";            else obj.style.display = "block"; }  </script>  <a href="javascript: void(0);" onClick="toggle('q1-7-3.1-ఆటవెలది. ')">టీకా:-</a> <div id="q1-7-3.1-ఆటవెలది. " style="display:none;">  సర్వ  = అఖిల; భూతముల్ = జీవుల; కున్ = కు; సముడు = అంగీకారమైనవాడు; నెఱ = ముఖ్య; చెలి =స్నేహితుడు; ప్రియుండు = ఇష్టుడు; ఐన = అయిన; వైకుంఠుడు = నారాయణుడు {వైకుంఠుడు - వైకుంఠముననుండు వాడు, విష్ణువు}; అనంతుడు = నారాయణుడు {అనంతుడు - అంతము లేనివాడు, విష్ణువు}; ఆద్యుడు = నారాయణుడు {ఆద్యుడు - సృష్టి యాదినుండి యున్నవాడు, విష్ణువు}; ఇంద్రుని = దేవేంద్రుని; కొఱకున్ = కోసము; దైత్య = రాక్షసుల {దైత్యులు - దిత్ యొక్క పుత్రులు}; ఇంద్రులన్ = నాయకులను; ఏటికి = ఎందులకు; విషముని = శత్రుని {విషముని - రాగద్వేషాదిగుణములచే విషమమైన  బుద్ధి కలవాడు}; కైవడి = వలె; వెదకి = వెతికి; చంపెన్ = సంహరించెను; అసురులన్ = రాక్షసులను {అసురులు - సురులు (దేవతలు) కానివారు, రాక్షసులు}; చంపగన్ = చంపుటవలన; అమరుల్ =దేవతలు {అమరులు - మరణములేనివారు, దేవతలు}; చేన్ = వలన; తన = తన; కున్ = కు; అయ్యెడి = కలిగెడి; లాభము = ప్రయోజనము; ఇంత = కొంచెము; ఐన = అయినను; కలదె =ఉన్నదా ఏమి, లేదు; నిర్వాణ = మొక్షమునకు; నాథుండు = ప్రభువు; నిర్గుణుండు =గుణరహితుడు; అగు = అయినట్టి; తన = తన; కిన్ = కి; అసురుల = రాక్షసుల; వలని =మూలమున; భయంబున్ = భయముకాని; పగయున్ = పగకాని; కలుగన్ = కలుగుటలు; నేరవు =సమర్థములుగావు; అట్టి = అటువంటి. <br>  ఘనుడు  = గొప్పవాడు; దైత్యులన్ = రాక్షసులను; చంపి = సంహరించి; సురులన్ = దేవతలను; కాచుచుని =కాపాడుట; కిన్ = కు; చోద్యము = ఆశ్చర్యకరము; అనుచున్ = అని; సంశయంబు = అనుమానము; నా = నా; కున్ = కు; జనియించెన్ = కలిగెను; ముని = మునియైనట్టి; నాథ = ప్రభువ; ప్రజ్ఞ = బుద్ధి; మెఱసి = అతిశయించగ; తెలియన్ = తెలియునట్లు; పలుకవు = చెప్పుము; అయ్య = తండ్రి.</div><script type="text/javascript">   function toggle(obj) {            var obj=document.getElementById(obj);           if (obj.style.display == "block") obj.style.display = "none";            else obj.style.display = "block"; }  </script>  <a href="javascript: void(0);" onClick="toggle('q2-7-3.1-ఆటవెలది. ')">బావము:-</a> <div id="q2-7-3.1-ఆటవెలది. " style="display:none;">  &ldquo;ఓ మునీశ్వరా! శుకమహర్షి! విష్ణుమూర్తి జీవులు అన్నిటి  అందు సమానుడు, మిత్రుడు, బంధువు కదా. అలాంటప్పుడు, విష్ణువు ఇంద్రుడి కోసం రాక్షసులను  అందరిని మోసగాడిలా ఎందుకు  వెతికి  మరీ చంపాడు? రాక్షసులను చంపి, దేవతలను కాపాడితే తనకి ఏమిటి లాభం? జీవులందరికి ముక్తిని ఇచ్చే విష్ణువునకు  రాక్షసుల వలన భయం కాని, విరోధం కాని కలుగుతుందా? లేదు కదా! మరి, మమకారం కలవాడిలా రాక్షసులను చంపటం, దేవతలను రక్షించటం అది చూస్తుంటే చిత్రంగా ఉంది.  దీని వలన నాకు సందేహం కలుగుతోంది. నీకు  తెలిసినది  అంతా నాకు తెలియజెప్పు, తండ్రీ!&rdquo; </div></div> <div "footer">
  <div style="background-color:#FC9; margin:0; padding-top:3px; padding-bottom:3px;" align="center"><p align="center"center"><a href="http://telugubhagavatam.org/">తెలుగుభాగవతం.ఆర్గ్</a> సౌజన్యంతో</p></div>
</body>
</html>
