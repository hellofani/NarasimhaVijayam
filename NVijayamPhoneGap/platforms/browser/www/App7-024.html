<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>తెభా-స్కం-7-1</title>
</head>
 <head>
<style type="text/css">
body {
 background-color: #CFC;
}
</style>
</head>  <body>
    <div "nav">
  <div style="background-color:#FC9; margin:0; padding-top:10px; padding-bottom:10px;" align="center"><a href="App7-023.html"> &#9668; వెనుక పుట </a>|<a href="App7-0_2.html">మొదటికి</a>|<a href="App7-025.html"> తరువాత పుట &#9658;  </a></div>
</div>  <div "p.no."><p style="text-align:left; color: rgb(51,51,51); font-size: 10px"; id="p.no.7-24-వచనము.">7-24-వచనము.</style></p></div><div "padyam"><p style="font-size: 15px">  మఱియు  నా పిన్నపెద్దలు వారలం జూచి &quot;మీర లి య్యెడ నుండ నర్హులు గారు; నారాయణచరణకమలంబు విడిచి రజస్తమోగుణులై రాక్షసయోనిం  బుట్టుం&quot; డని శపియించిన, వారు నా శాపవశంబునఁ బదభ్రష్టులై కూలుచు మొఱలిడిన  న మ్మహాత్ములు దయాళులై క్రమ్మఱం  గరుణించి &quot;మూఁడు జన్మంబులకు వైరంబున  భగవత్సన్నిధానంబు గలిగెడు&quot; మని నిర్దేశించి చని; రివ్విధంబున శాపహతు లై హరి పార్శ్వచరులైన  పురుషు లిరువురు హిరణ్యకశిపు హిరణ్యాక్షు లన దితికి  జన్మించి; రందుఁ గనిష్ఠుఁడైన  హిరణ్యాక్షుని హరి వరాహ రూపంబున సంహరించె; నగ్రజుండయిన హిరణ్యకశిపుండు నరసింహ  మూర్తి యయిన శ్రీహరిచేత విదళితుం డయ్యె; నతని కొడుకు ప్రహ్లాదుండు దండ్రిచేత  హింసితుఁడయ్యును నారాయణపరాయణుండై శాశ్వతుం డయ్యె; రెండవ భవంబునఁ గైకశి యను రాక్షసికి రావణ కుంభకర్ణులయి సంభవించిన, విశ్వంభరుడు రఘుకులంబున రాఘవుండయి  యవతరించి వారల వధియించె;  న  మ్మహాత్ముని పరాక్రమంబులు మార్కండేయ ఋషి వలన నెఱింగెదవు; తృతీయ జన్మంబున మీ తల్లి చెలియలికి శిశుపాల  దంతవక్త్రు లన నుద్భవించి. </style></p></div><script type="text/javascript">   function toggle(obj) {            var obj=document.getElementById(obj);           if (obj.style.display == "block") obj.style.display = "none";            else obj.style.display = "block"; }  </script>  <a href="javascript: void(0);" onClick="toggle('q1-7-24-వచనము. ')">టీకా:-</a> <div id="q1-7-24-వచనము. " style="display:none;">  మఱియున్  = ఇంకను; ఆ = ఆ; పిన్నపెద్దలు  = బాలరూపమహాజ్ఞానులు; వారలన్ = వారిని; చూచి = చూసి; మీరలు =మీరు; ఈయెడ = ఇక్కడ; ఉండన్ = ఉండుటకు; అర్హులు = అర్హతగలవారు; కారు =ఐనవారుకాదు; నారాయణ = విష్ణుని; చరణ = పాదములు యనెడి; కమలంబున్ = పద్మములను; విడిచి = వదలి; రజస్తమోగుణులు = రజోగుణము తమోగుణముగలవారు; ఐ = అయ్యి; రాక్షస =రాక్షస; యోనిన్ = గర్భమున, వంశములో; పుట్టుండు = జన్మించుడు; అని = అని; శపియించినన్ = శపింపగా; వారున్ = వారు; ఆ = ఆ; శాప = శాపమునకు; వశంబునన్ =లోనగుటవలన; పదభ్రష్టలు = అధికారచ్యుతులు; ఐ = అయ్యి; కూలుచున్ = పడిపోతూ; మొఱలిడినన్ = విన్నవించుకొనగా; ఆ = ఆ; మహాత్ములు = గొప్పవారు; దయాళులు =దయగలవారు; ఐ = అయ్యి; క్రమ్మఱన్ = మరల; కరుణించి = కృపచూపి; మూడు = మూడు (3); జన్మంబుల్ = జన్మల; కున్ = కు; వైరంబునన్ = విరోధభావముతో; భగవత్ = భగవంతుని; సన్నిధానంబున్ = ఆశ్రయము, వద్దనుండుట; కలిగెడుము = కలుగుగాక; అని = అని; నిర్దేశించి = నిర్ణయించి; చనిరి = వెళ్ళిరి; ఇవ్విధంబునన్ = ఈ విధముగా; శాప =శాపముచే; హతులు = దెబ్బతిన్నవారు; ఐ = అయ్యి; హరి = విష్ణుని; పార్శ్వచరులు =అనుచరులు; ఐన = అయిన; పురుషులు = వారు; ఇరువురు = ఇద్దరు (2); హిరణ్యకశిపు =హిరణ్యకశిపుడు; హిరణ్యాక్షులు = హిరణ్యాక్షులు; అనన్ = అనగా; దితి = దితి; కిన్ = కి; జన్మించిరి  = పుట్టిరి; అందున్ = వారిలో; కనిష్ఠుడు = చిన్నవాడు; ఐన =అయినట్టి; హిరణ్యాక్షుని = హిరణ్యాక్షుని; హరి = నారాయణుడు; వరాహ = వరాహము, పంది; రూపంబునన్ = రూపముతో; సంహరించెన్ = చంపెను; అగ్రజుండు = పెద్దవాడు; అయిన =ఐన; హిరణ్యకశిపుండు  = హిరణ్యకశిపుడు; నరసింహ = నరసింహుని; మూర్తి =రూపమునగలవాడు; అయిన = ఐన; శ్రీ = శోభాకరమైన; హరి = నారాయణుని; చేతన్ = వలన; విదళితుండు = సంహరింపబడినవాడు; అయ్యెన్ = అయ్యెను; అతని = అతని యొక్క; కొడుకు =కుమారుడు; ప్రహ్లాదుండు = ప్రహ్లాదుడు; తండ్రి = నాన్న; చేతన్ = వలన; హింసితుండు = బాధింపబడినవాడు; అయ్యును = అయినప్పటికిని; నారాయణ = విష్ణుని యందు; పరాయణుండు = లగ్నమైనవాడు; ఐ = అయ్యి; శాశ్వతుండు = ఎల్లప్పుడునుండువాడు; అయ్యెన్ =అయ్యెను; రెండవ = రెండవ (2); భవంబునన్ = జన్మములో; కైకశి = కైకశి; అను = అనెడి; రాక్షసి = రాక్షసస్త్రీ; కిన్ = కి; రావణ = రావణుడు; కుంభకర్ణులు = కుంభకర్ణులు; అయి = ఐ; సంభవించిన = పుట్టగా; విశ్వంభరుడు = విష్ణుమూర్తి {విశ్వంభరుడు -విశ్వము (జగత్తును) భరుడు (ప్రోచువాడు), విష్ణువు}; రఘుకులంబునన్ = రఘువంశములో; రాఘవుండు = రాఘవుడు; అయి = ఐ; అవతరించి = జన్మించి; వారలన్ = వారిని; వధియించెన్ = సంహరించెను; ఆ = ఆ; మహాత్ముని = గొప్పవాని; పరాక్రమంబులు = విక్రమములు; మార్కండేయ = మార్కండేయుడు యనెడి; ఋషి = ఋషి; వలనన్ = ద్వారా; ఎఱింగెదవు =తెలుసుకొనెదవు; తృతీయ = మూడవ (3); జన్మంబునన్ = పుట్టుకలో; మీ = మీ; తల్లి =తల్లి యొక్క; చెలియలి = చెల్లెలు; కిన్ = కు; శిశుపాల = శిశుపాలుడు; దంతవక్త్రులు = దంతవక్త్రులు; అనన్ = అని; ఉద్భవించి = పుట్టి.</div><script type="text/javascript">   function toggle(obj) {            var obj=document.getElementById(obj);           if (obj.style.display == "block") obj.style.display = "none";            else obj.style.display = "block"; }  </script>  <a href="javascript: void(0);" onClick="toggle('q2-7-24-వచనము. ')">బావము:-</a> <div id="q2-7-24-వచనము. " style="display:none;">  ఇంకా  ఆ బాలుర రూపంలో ఉన్న జ్ఞానవృద్ధులు అయిన సనకసనందాదులు ఆ  ద్వారపాలకులను ఇలా శపించారు. &ldquo;మీరు  ఇక్కడ  ఉండటానికి అర్హులు కారు; విష్ణుపాదపద్మాల సాన్నిధ్యం  వదలిపొండి; రజోగుణ, తమోగుణ ప్రధానులైన రాక్షస గర్భాలలో  పుట్టండి;&rdquo; అది విని, ఆ ద్వారపాలకులు పదభ్రష్టులై పాశ్చాత్తాపంతో కుమిలిపోతూ  మునులను శరణు వేడుకున్నారు. దయాహృదయులైన  వారి  మనసులు కరిగాయి. &ldquo;వైరానుబంధ భక్తితో మూడు జన్మలకు భగవంతుని సాన్నిధ్యాన్ని పొందగలరు.&rdquo; అని కరుణా మూర్తులు  శాపవిమోచనం అనుగ్రహించారు. ఇలా శాపగ్రస్తులైన ఆ వైకుంఠ ద్వారపాలకులు ఇద్దరూ ఒకటవ జన్మలో  హిరణ్యకశిపుడు, హిరణ్యాక్షుడు అను పేర్లతో దితికి పుట్టారు. వారిలో  చిన్నవాడు హిరణ్యాక్షుడు భూమిని ఎత్తుకుపోయి సముద్రంలో ఉంటే, విష్ణువు వరాహ అవతారం ఎత్తి వానిని  సంహరించి, భూమిని ఉద్ధరించాడు. పెద్దవాడు హిరణ్యకశిపుడు  అన్న మరణానికి విష్ణువుపై పగ  పెంచుకున్నాడు  హిరణ్యకశిపుడి కొడుకు పరమ భక్తాగ్రేశ్వరుడైన ప్రహ్లాదుడు. తండ్రి ఎంత హింసించినా విష్ణు భక్తితో ముక్తుడు  అయ్యాడు. ప్రహ్లాద రక్షణార్థ మిషతో  హిరణ్యకశిపుడిని  నరసింహావతారం ఎత్తి విష్ణువు సంహరించాడు. రెండవ జన్మలో కైశకి అనే రాక్షసికి రావణుడు, కుంభకర్ణుడు అను పేర్లతో పుట్టారు. అపుడు  సీతాపహరణ కారణంగా శ్రీమహావిష్ణువు రఘువంశంలో  శ్రీరాముడిగా అవతరించి వారిని సంహరించాడు.  మహాత్ముడైన  రఘురాముని పరాక్రమాలు మార్కండేయ మహర్షి నీకు వివరంగా చెప్తాడు. మూడవ జన్మలో మీ పినతల్లి అయిన సాత్వతికి  శిశుపాలుడు, దంతవక్త్రుడు అయి పుట్టారు. </div></div><div "footer">
  <div style="background-color:#FC9; margin:0; padding-top:3px; padding-bottom:3px;" align="center"><p align="center"center""><a href=""http://telugubhagavatam.org/?tebha&Skanda=7"">తెలుగుభాగవతం.ఆర్గ్</a> సౌజన్యంతో</p></div>
</body>

</html>
